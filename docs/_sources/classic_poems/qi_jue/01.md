# 【跑禅】

越野穿林返水边，春风吹皱半湖天。  
闲云莫恼妆无镜，吾性空明映大千。

![](01.jpg)

附：

（一）【庄子内篇德充符】

> 仲尼曰：“人莫鉴于流水而鉴于止水，唯止能止众止。受命于地，唯松柏独也正，在冬夏青青；
> 受命于天，唯舜独也正，幸能正生，以正众生。”

（二）明代道士王一清【道德经释辞】

> 圣人之无为，乃是指其心如明镜止水，物至则照，物去则空。  
> 事物之来，一切循乎自然，顺其理而应之，以辅万物之自然。  
> 虽有为犹无为，故曰无为而无不为也。


（三）明洪应明【菜根谭】

> 心体澄彻，常在明镜止水之中，则天下自无可厌之事；  
> 意气和平，赏在丽日光风之内， 则天下自无可恶之人。  
> 当是非邪正之交，不可少迁就，少迁就则失从违之正；  
> 值利害得失之会，不可太分明，太分明则起趋避之私。